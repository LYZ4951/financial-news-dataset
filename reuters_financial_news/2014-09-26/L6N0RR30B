-- Pimco, Gross lascia per la concorrente Janus, titolo Allianz cede oltre 7%
-- 
-- Fri Sep 26, 2014 09:30AM EDT
-- None



NEW YORK, Sept 26 (Reuters) - Bill Gross, una delle figure più influenti del mercato obbligazionario mondiale, lascerà Pimco, la società che ha fondato, per andare a lavorare alla concorrente Janus Capital Group.

E' quanto ha annunciato la stessa Janus. Soprannominato "Re dei Bond" e a lungo manager del Pimco Total Return Fund <PTTRX.O>, il principale fondo obbligazionario al mondo, Gross andrà a dirigere il 'Janus global unconstrained bond fund', secondo quanto riferito dal gruppo in una nota in cui precisa che il nuovo lavoro inizierà il 29 settembre. L'annuncio giunge qualche giorno dopo che il Wall Street Journal ha scritto che le autorità americane stanno indagando su Pimco e Gross in relazione a un fondo 'exchange traded' gestito dallo stesso Gross a Pimco. La società assicuratrice tedesca Allianz <ALVG.DE>, controllante della californiana Pimco, ha annunciato che il successore di Gross verrà nominato nelle prossime ore. Attorno alle 15,20 il titolo di Allianz <ALVG.DE> cede alla borsa di Francoforte oltre il 7,3%.