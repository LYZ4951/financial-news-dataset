-- Steg på starka bolagsrapporter
-- 
-- Thu Oct 23, 2014 11:50AM EDT
-- None



STOCKHOLM, Oct 23 (Reuters) - Stockholmsbörsen steg på torsdagseftermiddagen drivet av flera starka delårsrapporter och stöd från bättre än väntade inköpschefsindex för tillverkningssektorn i eurozonen och Tyskland.

Tele2 <TEL2b.ST>, MTG <MTGb.ST> och Assa Abloy <ASSAb.ST> låg i täten på storbolagsindexet OMXS30 <.OMXS30> efter bättre rapporter än väntat, medan Autoliv <ALIVsdb.ST> föll efter ett svagare resultat och en sänkt tillväxtprognos för helåret. OMXS30-index <.OMXS30> steg 1,3 procent och aktier för 17,8 miljarder kronor bytte ägare totalt sett på Stockholmsbörsen. Tele2 lyfte 4,4 procent och ökade mest på OMXS30 sedan teleoperatörens EBTDA-vinst landat klart över förväntningarna i det tredje kvartalet. [ID:nL6N0SI0HM] MTG, som varit under hård kurspress på senare tid i spåren av nya ryska medialagar, steg 3,5 procent efter en högre kvartalsvinst och omsättning än väntat. [ID:nL6N0SI0NO] Nokia <NOKI.ST> steg 3,3 procent efter en högre vinst än väntat och en höjd marginalprognos i Networks för helåret. [ID:nL6N0SI0HQ] Assa Abloys rörelsevinst landade strax över förväntningarna och aktien steg 3,6 procent.  Bilsäkerhetsföretaget Autoliv var däremot en av torsdagens storbolagsförlorare. Bolagets aktie tappade 2,6 procent efter lägre vinst än väntat och en sänkt tillväxtprognos för helåret. [ID:nL6N0SI34Y] SEB <SEBa.ST> rapporterade en något högre rörelsevinst än väntat men aktien föll trots det med 1,4 procent. SEB hade dock stigit under de fyra föregående handelsdagarna. [ID:nL6N0SI0G9]  Eniro <ENRO.ST> handelsstoppades på eftermiddagen ned 20 procent efter att Dagens Industri rapporterat, med hänvisning till källor, att förhandlingarna med Eniros banker håller på att bryta samman, och att styrelsen överväger att hoppa av. [ID:nL6N0SI4AC] Sandvik <SAND.ST>, Volvo <VOLVb.ST> och Atlas Copco <ATCOa.ST> stärktes alla efter eftermiddagens rapport från Caterpillar. Caterpillar steg 4.8 procent i New York efter att ha höjt sin vinstprognos för helåret [ID:nL2N0SI0PS] RNB <RNBS.ST> rusade 23 procent efter att ha gjort en rörelsevinst i det fjärde kvartalet och sedan försäljningen växt mer än marknaden.  RNB gjorde också en rörelsevinst, justerat för goodwillnedskrivning, för helåret. Den första helårsvinsten sedan 2010. [ID:nL6N0SI1YR]Index   nivå% dag  % i år  Kod  OMXS30   1.3621,3 2,2  <.OMXS30>  OMXS   4371,3 3,2  <.OMXSPI>  Omsättning Mdr kr 17,8 <.AD.ST>FTSEurofirst300  1.3170,6 0,9  <.FTEU3>  DAX  9.0471,2-5,3  <.GDAXI>  FTSE 100 6.4190,3-4,4  <.FTSE>  CAC 40   4.1581,3-3,2  <.FCHI>